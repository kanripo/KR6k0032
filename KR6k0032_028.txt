#-*- mode: mandoku-view; -*-
#+DATE: 2015-08-30 20:42:17.448719
#+TITLE: 根本說一切有部毘奈耶雜事
#+PROPERTY: CBETA_ID T24n1451
#+PROPERTY: ID KR6k0032
#+PROPERTY: SOURCE Taisho Tripitaka Vol. 24, No. 1451
#+PROPERTY: VOL 24
#+PROPERTY: BASEEDITION T
#+PROPERTY: WITNESS T@SHENGYI
#+PROPERTY: LASTPB <pb:KR6k0032_T_028-0338c> ¶¶¶
#+PROPERTY: JUAN 28
¶
¶
《根本說一切有部毘奈耶雜事》¶
卷第二十八¶
¶
三藏法師義淨奉　制譯¶
第六門第四子攝頌大藥之餘¶

是時大藥。既知國事。將領四兵遍觀國界。每¶
至城邑聚落問諸人言。此等聚落誰所管耶。¶
諸人答曰。此是其大臣。彼是某大臣。攝之¶
屬己將為封邑。大藥聞知所有村城。皆六大¶
臣之所管攝。國主但唯內宮及飲食而已。¶
既遍觀已還白王曰。何處城隍及以聚落是¶
生已有。王曰。我今無力知當奈何。幸蒙上¶
天豫告於我。滿財城內在圓滿家。當生一兒¶
名曰大藥。既長成已立為大臣。端拱垂衣化¶
洽黎庶。為是因緣汝從胎中。我奉天命諸事¶
供給。今既成人親近於我。大臣之位汝今已¶
得。宜可順彼天所記言。廣設智謨共宣國化。¶
令我自在安隱為王。是時大藥稽首致敬。白¶
言大王。伏願無慮。我當助王令得安樂。大藥¶
即便於自國界。所有城邑屬六臣者。令使告¶
曰。諸君當知。比為大臣不遵國令。致使賦役¶
辛苦非常。饕餮姦邪不相存濟。我今以實相¶
告若用語者。長受安樂不復辛苦。所課賦稅¶
隨力有無。眷屬妻子永無勞弊。君等六城各
<pb:KR6k0032_T_028-0339a>¶
自牢守。假令王命及六臣追無宜用語。設其¶
自至亦勿開門。報云。大藥臣來我當賓伏。於¶
其國內聞斯教已。並悉依行不遵舊令。時彼¶
諸臣共白王曰。諸城反叛其欲如何。王曰。卿¶
等可嚴四兵隨處討伐。諸臣各至彼不見隨。¶
臣奏王曰。我等無力王可自來。王即親行彼¶
亦不伏。徒勞戰陳淹滯多時。諸城奏曰。我¶
於大王無心違背。六臣暴虐由是不隨。若令¶
大藥臣來我皆降伏。王即令使往喚大藥。彼¶
聞勅召馳至王所。諸城百姓聞大藥至。皆悉¶
無違開門令入。大藥即便削除虐政。更制輕¶
科彝倫協敘。小大無怨。咸歌再造。共喜來¶
蘇。賑貧窮。恤孤寡。猶如父母各生慈念。國內¶
人眾悉皆雲集。扈從大王俱至城所。聲聞隣¶
國遠近稱揚。王乃以女娉于大藥。雖蒙賞¶
愛無驕恣心。時有異方貧士來投此王冀求¶
榮祿。王不見許復求大藥。大藥哀愍遂便招¶
納。拯以衣食令無乏短。時有婆羅門來從大¶
藥。求索糠麥即便遣與。時掌庫者苟事遷延¶
不即持惠。後於異時王與大臣及諸寮庶朝¶
集一處。王告眾曰。私密之事誰可告知。有云¶
密事應語知識。有云父母有云妻子。然大藥¶
默無所說。王曰。大藥卿何不言。答曰。言何容¶
易。如我所見凡隱密事不可告語一切男子。¶
況復女人。王曰。豈並如此。大藥曰。此之虛實¶
王當目驗。後時王家失孔雀鳥。大藥捉得別¶
處藏舉。將餘孔雀對婦前殺。報云。汝豈不聞¶
王失孔雀。答曰我聞。大藥曰。此鳥即是可¶
疾料理。我欲充食不得向人共論此事。婦聞
<pb:KR6k0032_T_028-0339b>¶
便念。我父於此委寄非常。今者如何殺鳥而¶
食。誠哉鄙事無懼憲章。又將餘女顏容美麗。¶
以妙莊飾引入宅中。報其婦曰。此之少女是¶
王宮人。我愛將來勿傳斯事。婦聞此語深生¶
忿怒。我父如何不審思察。任用仄陋無宗¶
族人。補為大臣委以國事。豈以王宮內人將¶
充己室。所愛好鳥殺以為羹。又復外國客人¶
共相收納。供給衣食養為義士。婦以此事具¶
白王知。父於其人深相委寄。我觀惡行實無¶
以加。今可令其退歸田里。王聞此語情生異¶
見。遂令魁膾將大藥去准法刑戮。時旃荼¶
羅以赤穟花繫於頸下。打惡聲鼓惡人隨逐。¶
舉刀怖懼如炎魔卒送向尸林臨將就刑無¶
人肯殺。觀者悲泣愛若己親。各出哀言為求¶
天佛。時外國客給衣食者。報諸人曰。我能殺¶
此。將出城時彼婆羅門。執大藥衣裾。從索糠¶
麥一升。是時大藥見此事已而說頌曰。¶

#+BEGIN_VERSE
「　國王不可親
　惡人難附近¶
　但是隱密事
　不語婦人知¶
　我不食生鳥
　不詃內宮人¶
　不憶作欺心
　負他糠麥債
#+END_VERSE
」¶

是時大藥。欲就刑時作如是語。使者聞已謂¶
大藥曰。汝智過人作無義語。答曰。此無義語¶
非汝所解。可將我語至大王處。使以此語往¶
白王知。王雖聽言亦未能了。遂令使往喚大¶
藥來問曰。言何無義。答曰。語深有理。王曰。¶
其事如何。大藥白言。願王善聽略陳頌意。所¶
言國王不可親者。王先國中所有城邑並不¶
臣屬。但唯飲食內宮而已。我運籌策壓彼強
<pb:KR6k0032_T_028-0339c>¶
臣。寧國安家咸令復業。皇基熾盛率士歡謠。¶
庫藏豐盈皆是我力。今欲殺我將報昔恩。故¶
云國王不可親也。言惡人難附近者。昔有貧¶
人他鄉遊客。來投王處乞求活命。王不見納¶
遂至我邊。我見貧寒給以衣食。得存性命不¶
思恩分。今來殺我言隱密事不語婦人者。王¶
昔因朝告諸人曰。若有密事誰可告知。有云¶
父母妻子等廣說如前。我云皆不可親。當¶
審觀察王當目驗。王家孔雀我實不食。別將¶
餘鳥令婦煮羹王宮內人我無交涉。宮人瓔¶
珞權假將來。暫借餘女居我宅內。若不信者¶
可喚將來。王喚宮人對觀無異。言不負他糠¶
麥者王令魁膾將殺於我。其人遂至急捉衣¶
裾。口云還我一升糠麥。意道無悲不知機變。¶
昔時乞麥見死來徵。王聞頌義察其事已。知¶
大藥無過歡喜釋放。便備盛禮拜為重臣。是¶
時大藥稽首白王曰。觀諸女人可共密言不。¶
所賜女者於我無因。請即收取。我今自訪¶
言行德義氏族相當。聰慧女人以充家室。即¶
辭王去作婆羅門像。手執淨瓶桂吉祥線。身¶
著鹿皮面塗三畫。往本城中欲求其婦。路中¶
日暮見婆羅門。彼便相問仁從何來。大藥答¶
曰。我從鞞提醯城來。欲向何處。答曰。向滿財¶
城。問曰。汝於此處頗有相識欲投宿耶。答曰¶
先無。便將歸舍如法安置。大藥見彼婆羅門¶
婦知非貞素。既經宿已旦便欲去。婆羅門曰。¶
我此貧居即是君宅。往來停宿幸不為疑。大¶
藥便許執手而別。遂於前路於麥田中。見有¶
少女。儀容端正似出良家。便生愛念問言賢
<pb:KR6k0032_T_028-0340a>¶
首。汝名字何。答曰。我名毘舍佉。誰家少女。¶
答曰。聚落中尊是我之父。大藥念曰雖有容¶
儀未識其智今可試之。大藥即往刈麥田中。¶
高舉兩手以脚蹂麥。毘舍佉曰。已知護手。足¶
亦宜然。大藥念曰。此女有智。即便告曰。少女¶
耳璫可愛光彩異常。答曰。為蓋臭身有何好¶
處。又曰。甚好容貌。答曰。父母所生非關容¶
飾。問曰。父何處去。答曰。一身兩事。問曰。此¶
言何義。答曰。身行取棘。斷其舊道。更通新¶
路。母在何處。答曰。歸家取種欲植晚田。問¶
曰。汝能與我為妻室不。答曰。此由父母非我¶
所知。問曰。向滿財城路在何處。平直柔軟復¶
無棘刺。汝應指示令我安行。女指曲路即自¶
前行。往至池邊變衣而坐。眇其一目試彼大¶
藥識知我不。須臾大藥行至池邊。遙見便識¶
而說頌曰。¶

#+BEGIN_VERSE
「　身著無縷不織衣
　元非[疊*毛]線所成就¶
　一眼宜應指示我
　何路當往妙花城
#+END_VERSE
」¶

是時少女。聞其說已微笑而言曰。¶

#+BEGIN_VERSE
「　滑路宜應去
　澁道不須行¶
　遙見大叢林
　近邊而可過¶
　復見作[麩-夫+少]地
　有樹著赤花¶
　棄左右邊行
　當尋此道去
#+END_VERSE
」¶

大藥隨語尋路而去。至妙花城去城不遠。往¶
毘舍佉宅不見父母。遂問城主曰。君等若能¶
與我毘舍佉者。深成恩造。時彼諸人聞是語¶
已。俱生忿怒。報言婆羅門。汝乞索人實無¶
羞恥。因何造次求毘舍佉。此女儀容與天仙¶
相似。即宜遠去離我城隅。若更重來令狗食
<pb:KR6k0032_T_028-0340b>¶
汝。時婆羅門既乖所望。還至毘舍佉所。女遙¶
見已遂唱善來。是時大藥具陳上事。向問諸¶
人幾不被打。女曰。君作非理是無智計。求¶
親之法不應如是。大藥曰。如何應作。女曰。先¶
且相識次當親附。後可延請設諸美食。有所¶
陳者方具說之。既聞告已。乃至設食。次第皆¶
作。後求毘舍佉。諸人告曰。當隨汝意。論此事¶
時。父母來至。大藥遂與城主共到彼家。告其¶
父母婚媾之事。答曰。君等且住待我思量。諸¶
人告曰無宜更思。此婆羅門少年端正博綜經¶
書。四明五論無不通達。徒延歲月此輩難逢。¶
即可娉與無宜更住。是時諸人既對大藥。誠¶
言與女即以為定。於其父母奉以上衣。毘舍¶
佉。亦留禮贈還向鞞醯城。欲詣中興王處。¶
於其中路遇他設會。得糠麥一升裹在衣裾。¶
往先投宿婆羅門處扣門而喚。其婦出問。汝¶
是何人。答曰。是汝夫友。婦曰。我夫不在不納¶
外人。可向餘家以求宿處。大藥便念。此有何¶
事不容我宿。未及遠去見有餘人進入其宅。¶
大藥又念。由有外人不令我入。如是躊躇其¶
夫遂至即喚開門。婦聞婿聲魂神驚懾不知¶
何計。遂以私人安小篅內。夫與大藥同時入¶
門。大藥告曰。我此糠麥何處得安。婦曰。可¶
瀉于地。答曰。恐鼠侵食。遂觀屋角及於床¶
下一無所見。傍有小篅大藥思量人定在此。¶
告其婦曰。麥置篅中。婦曰。我家所有並安¶
於此。如其著麥物欲如何。夫曰。此儜婦女¶
何不出物安麥篅中。彼便逆拒不許近前。婦¶
知意正無奈之何。遂便驚怖計無所出。報
<pb:KR6k0032_T_028-0340c>¶
言。篅濕恐當損麥。大藥曰。汝不須憂我不令¶
損。即取柴草及乾牛糞。於篅四邊欲以火炙。¶
其婦心急恐被火燒。即令別人報彼父曰。汝¶
子遭厄急即可來。父聞走至知子在篅。報大¶
藥曰。汝若須篅我當酬直可索幾多。答曰。金¶
錢五百。如是論時四邊然火。父曰。我兒今死¶
何用錢為遂與金錢輿篅將去。大藥明日遂¶
分一百留與主人。所有事緣悉皆告語。汝婦¶
惡行自可深防。遂即裁書與婆羅門。令往妙¶
花城并附金錢四百與毘舍佉并報城主云。¶
我非行客是王大臣。自為求婚前至於彼。其¶
毘舍佉善當養護。大藥便即往鞞提醯。其婆¶
羅門持書及錢。至毘舍佉處授所持書及金¶
錢三百毘舍佉得書云。¶

#+BEGIN_VERSE
「　四橛可成衣
　少一不能織¶
　如其杙有闕
　械足可令輸
#+END_VERSE
」¶

既讀書已次領金錢唯得三百。遂於床下求¶
覓足械。使者問曰。欲何所求。答曰。今有王家¶
罪人欲須械足。既得械已報使者曰。我不曾¶
解若為安置。仁可引脚我暫試看。其婆羅門¶
稟性愚直。遂便舒脚內彼械中。毘舍佉即¶
以逆榍打令牢固。使者曰。何故禁我。報曰。彼¶
寄四百汝偷百文。使者念曰。此真希異。二俱¶
有智其事難欺。便以百錢依數還了。父母既¶
來以錢呈示。報言。前求我者非貧婆羅門。乃¶
是鞞提醯國王大臣名曰大藥。父母眷屬聞¶
此言已皆大歡喜。我等有福得與如是第一¶
大臣而為婚對。興隆家族冀在其人。從是已¶
後與毘舍佉。澡浴衣服飲食床座。悉皆精妙
<pb:KR6k0032_T_028-0341a>¶
既豐資養。儀容倍常端嚴可愛。是時大藥行¶
到本城。王及諸臣聞大藥至咸皆慶喜。既見¶
王已。王問大藥。求得妻不。答言已得。王曰何¶
如。答云。少女容華顏貌超絕。總明多智辯¶
慧殊倫。與我為妻是當其匹。我今啟王為將¶
來不。王曰。卿是大臣更無過者。所須儀禮事¶
在精奇。任意莊嚴令眾歡悅。大藥承命。即¶
與餘臣婆羅門居士。及諸人眾象馬車步。率¶
領四兵往妙花城。至毘舍佉處共為婚媾。禮¶
事既畢將還鞞提醯歡樂而住。時有北方五¶
百商人。皆為販馬來至鞞提醯。於此城中有¶
五百婬女。儀貌端正庠序可觀。歌舞言詞並¶
皆超絕。所有商客來至此者。凡是財貨皆令¶
罄盡。五百倡女就五百人各為歡戲。唯商主¶
一人未被惑亂。彼倡女中最第一者。往商主¶
處求為親密。彼不見許更與諸人日日來至。¶
而彼商主貞確不移。更復頻來共為言笑。商¶
主曰。我無邪念徒勞往返。倡女曰。若君虧志¶
與我何物。答曰。與上馬五匹。若無私過。汝當¶
與我五百金錢。作此契已。倍興方便來相媚¶
諂。然不能使商主傾心。諸商人曰。城中第¶
一不可逆情。商主報曰。我於昨夜夢與交通。¶
何勞親見。諸人聞已。共報倡女。彼女即便¶
將諸手力。來徵商主當副前言與馬五匹。汝¶
已虧志共我行非。商主曰。汝無羞恥誣枉好¶
人。便詣王家斷事官所。平章至暮勝負未分。¶
明日可來更為詳審。大藥還家遲於常日。毘¶
舍佉曰。來何晚耶。彼即具言。猶未平斷。婦¶
曰。君等諸人明閑道理。此尚不了。豈成智乎。
<pb:KR6k0032_T_028-0341b>¶
大藥曰。我等未閑。汝能決不。婦曰。我試為斷¶
觀智如何。君先奏王召諸臣眾。并牽五馬共¶
至池邊。可於眾中喚彼倡女。問曰。商主與汝¶
實行非法。可將實馬如其夢裏。池中影馬隨¶
意牽歸。若言影馬無實可持者。夢中行欲事¶
亦同然。大藥聞已。深生嗟歎。即於明日奏王¶
召臣。集諸人眾并及倡女。共往池邊五馬牽¶
來。於岸上立如毘舍佉計。次第咸問。王眾¶
既聞皆生希有。王告大藥曰。卿等昨朝作是¶
斷者。無煩今日重集劬勞。此是誰計。答曰。¶
是毘舍佉。我昨晚歸具陳其事。王等嗟異。云¶
毘舍佉有大智策。名稱流布遠近咸知。時有¶
北方獻二草馬。一是母。一是女。形容大小¶
毛色無殊。母之與女莫能分別。王眾同觀無¶
人辨識。毘舍佉聞已告曰。毛硬者是母。軟¶
者是女。眾難希奇。復於異時有呪蛇人。將¶
二毒蛇來詣王所。形狀相似雄雌未識。人皆¶
不委。大藥以事告毘舍佉。彼聞微笑。答曰君¶
等迷此。何謂智人。王所識知虛飡封祿。大¶
藥曰。汝能知不。答曰。深識。應以軟物繫於杖¶
頭。向蛇脊揩拭脊若曲。動者是雄。其不動者¶
是雌。即隨言作。目驗不虛人皆嗟善。¶

時有南國商人。將栴檀杖來至王所。兩頭相¶
似本末難知。問毘舍佉同前譏笑。可將此杖¶
置池水中。本即下沈末便上出。試果如言。人¶
皆歎美。王作是念。我今且欲試諸大臣誰最¶
有智。即於樓上更竪幢竿。竿頭安置光明寶¶
珠。日光輝照影落池內。與珠不別。告諸人曰¶
若入池中。得此珠者我當賜與。人皆入池求
<pb:KR6k0032_T_028-0341c>¶
不能得。大藥還報毘舍佉。彼便答曰。可向¶
上望尋得珠本。隨言而取。王曰。是誰上智。¶
答曰。是毘舍佉。王乃與珠彌更稱善。時諸大¶
臣見毘舍佉。儀容挺特舉世無雙。皆悉有心¶
共為私愛。以妙珠寶通使往還。然毘舍佉曾¶
無異念。見求不已。告大藥曰。於君國境有如¶
斯事。見他好婦遂即私求深誠鄙惡。答曰。¶
此是世法人皆共傳。然彼婦女是貞確者即¶
不隨從。婦曰。我欲辱彼勿當見責。答曰。隨¶
意。婦曰。君可稱病。我自知時。大藥如言。辭¶
之以疾。諸臣遣使問毘舍佉。報云。夫患我意¶
無違。即造木人形同大藥。臥在床席覆以薄¶
衣。報諸人云。我夫病困形命無幾可隨自力。¶
與我相親勿令人見。遂即造六大櫃安六房¶
中。大臣來者報云。且藏此處恐有人知。待¶
入中已即牢鎖閉。如是六臣咸入於櫃。告¶
諸人曰大藥已亡。王及諸臣中宮寮庶咸作¶
是念。如是勝人一朝殞歿。各生憂苦號哭失¶
聲。時毘舍佉便輿六櫃。來至王所白言。大¶
王。大藥身死。所有珍貨緘在櫃內。宜親領¶
受。并說二頌。王見悲慘。今日身亡便將物至。¶
于時大藥從側門入。花纓飾體來詣王前。含¶
笑而白王言。於我愛念極深。纔死不停。即收¶
貲貨。王曰。非我索財。是毘舍佉身自持至。作¶
如是語。¶

#+BEGIN_VERSE
「　大王今當知
　大藥身已謝¶
　此是彼珍寶
　聞櫃可親觀¶
　我夫形影沒
　孤寡無依附¶
　恐有外人欺
　失此王家物
#+END_VERSE
」
<pb:KR6k0032_T_028-0342a>¶

大藥曰。若爾王可開看何物珍寶。既開櫃已。¶
時六大臣各從中出。王問其故。六臣答曰。¶

#+BEGIN_VERSE
「　我等由情欲
　遂被女人欺¶
　願乞大王恩
　不敢更如是
#+END_VERSE
」¶

王曰。世間輪轉皆由色欲。既遭此辱合受重¶
愆。卿等且歸後別量度。王乃歎曰。嗚呼女人。¶
能有如是貞素殊操。計策超倫。昔未曾有。大¶
臣輔相被辱至斯。因此便能制耽欲者。王既¶
慶悅。於毘舍佉倍加封祿。諸國普聞。¶

是時大王作如是念。大藥有福感得如是智¶
慧之妻。便告大藥曰。汝當為我求一夫人¶
具才智者。能令內外國政安寧。我唯端拱安¶
樂而住。大藥對曰。何處可求。王曰。我聞半遮¶
羅國王有一女。名曰妙藥。儀容絕代雅思超¶
群。宜往求婚理亦應得。大藥答曰。彼是鄰國。¶
事若怨讎。先以方便。然後求及。王令輔相自¶
往言婚。時彼王臣見使到已。便共議曰。鞞提¶
醯王多有兵力。共交婚者情事相親。彼若自¶
來吉凶之事隨意當作。如是議已。即便許諾。¶
卜選良晨。可於某甲。宜來就此共作婚姻。¶
使還白王。求得彼女。當於某日期以禮成。彼¶
王至日。廣設珍饌。所有飲食皆和毒藥。時半¶
遮羅王令使報鞞提醯曰。我已備辦當可速¶
來。其使至已。大藥白王。未可倉卒。當善量¶
議。隣國為怨自古常事。每有諍陣難共相親。¶
王曰。與誰評論。答言。大王。願不為慮。我有¶
鸚鵡。名曰具相。有大智慧善識人情。使往彼¶
城觀已還報。王言。任意。是時鸚鵡既受言¶
已。翔鳴騫翥到彼城中。依于樹杪四顧觀
<pb:KR6k0032_T_028-0342b>¶
察。誰可量議通信去來誰堪委付。竟無一鳥¶
共為籌度。遂入王宮。於竹林中見舍利鳥巢。¶
即至巢邊共相慰問。汝從何來。具相答曰。我¶
從北方室利王處來。先是監園使者以舍利¶
為婦。年少容儀端正無比。恭勤智慧善解言¶
詞。因暫出遊被鵄擒去。我為此故憂箭中心。¶
隨處追求聯翩至此。我無儔匹願汝為妻。答¶
曰。我不曾聞亦所未見。鸚鵡之鳥以舍利為¶
妻。但聞鸚鵡還將鸚鵡為婦。是時具相更以¶
種種方便言詞。共相勸諭。而說頌言。¶

#+BEGIN_VERSE
「　我是北邊王
　室利守園使¶
　舍利為我婦
　智慧有言詞¶
　暫因遊戲出
　遂被鵄將去¶
　我緣求彼故
　飄颻因至斯
#+END_VERSE
」¶

舍利答曰。¶

#+BEGIN_VERSE
「　舍利鸚鵡妻
　未曾聞是事¶
　還將鸚鵡對
　智者所共知
#+END_VERSE
」¶

各說頌已。更復評論。得意相通便為妻室。既¶
為交密情無間然。是時具相見彼王家。造作¶
種種上妙餅食。色類眾多皆是希有。具相¶
見已告舍利曰。何意宮中營斯盛饌。我今頗¶
得甞其味不。答曰。雖有如是上妙餅食。悉¶
皆安毒。問言。何故。答曰。為鞞提醯王欲來成¶
禮作斯飲食。然有密意害彼王軍。具相委問¶
細察知已。而說頌曰。¶

#+BEGIN_VERSE
「　咸云此王女
　娉與鞞提醯¶
　雖有此傳聞
　未知虛與實
#+END_VERSE
」¶

舍利答曰。¶

#+BEGIN_VERSE
「　王不與彼女
　愚者謾稱量
<pb:KR6k0032_T_028-0342c>¶
　以此為方便
　意欲行誅戮
#+END_VERSE
」¶

是時鸚鵡知此事已。如大商主得上奇珍。踊¶
躍歡欣。告舍利曰。¶

#+BEGIN_VERSE
「　我今還北方
　報室利國主¶
　得好聰明婦
　相似解言詞
#+END_VERSE
」¶

舍利答曰。¶

#+BEGIN_VERSE
「　聖子汝今去
　見彼室利王¶
　七宿早須還
　無宜更遲晚
#+END_VERSE
」¶

是時鸚鵡飛上虛空。不久便至大藥之所。以¶
事具告。大藥次第悉以白王勸不須往。是時¶
彼王知此不去。整四兵眾詣鞞提醯。四面圍¶
合進退無從。王與大藥共為謀計其欲如何。¶
大藥曰。不可交兵。應為離間。時彼營內有五¶
百大臣。皆以國家珍寶而重贈遺。諸臣既得¶
咸生異念不隨王語。大藥與王作斯事已。令¶
使報曰。非我不能與君共戰。既為妻父即是¶
密親。當善思量身存為本。今至我所治不¶
自由。若不信言當須親驗。我將其物與某¶
大臣。其五百人皆受贈賜。可即搜問足了真¶
虛。彼即尋求悉皆是實。彼知事異中夜收軍。¶
既至城已遂便總殺五百大臣。諸臣之子令¶
繼父業。大藥白王。事已如是。且無他難。我¶
欲暫往求女為婚。得不未知須觀其意。王曰。¶
隨去大藥將兵往半遮羅國園中停止。彼王¶
便喚可入城來。答曰。我不入城。且宜向彼¶
大臣家住。王曰。隨意。時諸臣子共作是議¶
殺我等父皆由大藥。既是怨讎不應輒放。臣¶
白王曰。鞞提醯王自無計策。興隆王業皆¶
是大藥之功。由此不能有所侵掠。具留於
<pb:KR6k0032_T_028-0343a>¶
此勿令四出。我將兵眾往破彼城。王乃稱善。¶
即領四兵。至鞞提醯國圍遶其城。于時大藥。¶
知半遮王從某道去向鞞提醯。大藥訪知彼¶
王珍寶咸在某處。并女妙藥一處同居。大藥¶
即便強入宮中。將女妙藥及諸珍寶。總率兵¶
眾別路而歸。既見王已總集朝官慶喜無量時¶
半遮國使至奏王。珍寶及女被他將去。王得¶
信已爰命旋師。時此國王廣施大禮。婚媾已¶
畢。即策妙藥為大夫人。時半遮王令使齎書¶
與妙藥曰。我懷憂悶汝豈不知。可細尋求誰¶
傳此事。食和毒藥欲害彼王。女得書已推察¶
其事。知是大藥鸚鵡傳通密信。令使報父父¶
得書已。覆遣使報通此消息。皆由鸚鵡察知¶
事已往還相報。遂致紛披喪亂家國。彼之鸚¶
鵡可附將來。女籠鸚鵡寄與父王。王見鸚鵡¶
倍生瞋恚。由此儜鳥亡國喪親。更勿評論¶
即宜殺却。鳥乃稽首而白王曰。幸願依我祖¶
父死法。以取命終。死亦無恨。王曰。隨彼死法¶
而斷其命。屠者問曰。死法如何。鸚鵡答曰。¶
麻纏我尾灌以膏油。爇火令著任其自死。屠¶
者如言作已而放。鸚鵡遂即飛上虛空。奮迅¶
毛羽火延空室燒盡無遺。遂入池中洗沐而¶
去。騰雲振翼往鞞提醯。大藥問曰。汝生還耶。¶
鸚鵡具答。大藥歡喜。半遮羅王瞋心猛熾。更¶
與女書由此鸚鵡。燒我宮室必須牢縛急送¶
將來。女即如言還送鸚鵡。王見大怒令燖毛¶
羽煮以沸湯。屠者去毛棄之簷外。報言。汝去¶
飛鵄下見撮以[夌*欠]虛到一神祠。鵄便欲食。遂¶
告鵄曰。兄食我身肉纔一日。如其見放。於日
<pb:KR6k0032_T_028-0343b>¶
日中。上好肉食常令飽滿。鵄曰。誰當信汝。答¶
曰。為作盟要。又復我無翅羽不可飛空。一¶
兩日間自觀虛實。復告鵄曰。雖是恩慈未得¶
其處。持我至彼王天祠邊徐放于地。鵄隨言¶
作至神祠處。進其堂內入神背後一小穴中。¶
其守天祠人以諸香花神前供養。鸚鵡言曰。¶
汝去報王。王有惡行諸神共瞋。比遭衰禍皆¶
是我作。若不供養殃酷未休。可於日日多獻¶
生肉。胡麻豆子各置一升。如是存誠我為思¶
審。時守護人便將此語白大王知。王曰。若¶
如是者。隨所言教。我當悉為作是祭神。經多¶
時節鵄食生肉。鸚鵡飡麻毛羽漸成。堪得¶
飛颺欲有去意。告守護人曰。汝可報王。爾所¶
多時供養於我。更有一事汝不得違。王及中¶
宮城隍寮庶。咸剃鬚髮俱來我所。我當施與¶
富樂無窮。使者白王。王即隨作。盡除鬚髮至¶
天祠中。禮天神足求哀懺謝。鸚鵡飛出。空¶
中說頌曰。¶

#+BEGIN_VERSE
「　凡事皆反報
　無有不報者¶
　汝落我身毛
　我今還剃汝
#+END_VERSE
」¶

作是語已搏霄而去至大藥所。問曰。何意遲¶
遲令我見怪。即便具說比所經事。大藥聞已¶
極生歡悅具白王知。王嗟希有。報言。大藥。¶
汝真有福所感眷屬皆悉聰明。毘舍佉神智¶
過人。鸚鵡鳥世所難及。¶

後於異時王作是念。於諸臣中誰最有智。於¶
諸大臣人付一狗令其養飼。齊爾許時教作人¶
語。諸臣將狗各還其舍。倍加養飼然無方法¶
能令人語。大藥得狗亦將至家去。常食床不
<pb:KR6k0032_T_028-0343c>¶
遠而繫其狗。每見大藥食時芳香芬烈餅果¶
盈前。雖有希望不與一片。但將麁食而養餧¶
之。支濟性命。不令其死。形容消瘦僅得存軀。¶
王總命臣所養之狗可將來集。試復觀察解¶
人語未。諸狗既至悉皆肥悅並不解語。唯大¶
藥狗羸瘠異常。王曰。卿狗何瘦。答言。大王。¶
我所食者常與同味狗便語曰。此人妄語。我¶
常受飢幾將不死。大藥曰。此解人言王所¶
親見。王便大喜嗟異諸人。¶

後於異時王試諸臣。誰有智慧便以諸羊人¶
與一口。報言。養令肥盛不得使其內有脂¶
膏。諸人無智皆養令肥。大藥得羊常與飲食。¶
令其飽足形貌肥壯。然刻木為犲時來恐怖。¶
羊雖飽食脂膏不生。殺已共觀果如其事。王¶
曰。何意餘羊有膏卿羊無也。以事具答。王¶
曰。深有奇智。¶

後於異時諸大臣子數有五百。同集芳園共¶
為歡會。言論之次各相問曰。於誰室中有奇¶
異事。或餘處見宜各說之。是時諸人悉皆說¶
已。次問大藥之子。汝之宅中有何奇異。答曰。¶
我家有石以呪力持。置在水中浮而不沒。諸¶
人報曰。未曾聞見石浮水上。即共立契賭五¶
百金錢。子還報父。我言浮石賭五百金錢。父¶
曰。不應現石。將錢五百酬彼諸人。大藥家¶
中教一獼猴善閑音樂。告其子曰。汝因集會¶
可問諸人。誰復見有奇異之事。他皆說已汝¶
當報曰。我有獼猴善閑音樂。歌舞絲筑無不¶
備解。諸人報曰。前無浮石已罰五百金錢。今¶
若更虛倍輸千直。如其是實我出千錢。便將
<pb:KR6k0032_T_028-0344a>¶
獼猴共至王所。令作音樂。是事皆成。彼出千¶
錢以酬賭直。王曰。我曾不見如是之事。生大¶
慶悅廣賜珍財。歎曰。大藥之智於諸眾中最¶
為第一。¶

時此城中有婆羅門。聰明叡智學善四明。娶¶
妻未久便生一女。顏貌端正。名為烏曇。婆¶
羅門自立要曰。若有男子於我邊學。與我齊¶
肩者。我此妙女當嫁與之。女漸長大。於此國¶
中有婆羅門生一男子。形容可惡具十八種¶
醜陋之相。父母見已極生不樂。名曰惡相。雖¶
漸童年不教為學。此兒醜惡令我羞恥。其兒¶
長大自恨無識。遂入城中以求學問。至彼聰¶
叡婆羅門所。禮而致白。我來請益幸見哀憐。¶
彼便納受。未久之間所有書論悉皆學盡。婆¶
羅門便生是念。我先立要。如其有人學盡我¶
業者。我當以女妻之。此兒雖復容儀醜惡難¶
違本契。若負心者不得生天。設令諸人見笑¶
於我我無違要。即為具禮以女娉之。其女威¶
光儼然可畏。遂令惡相不敢近前。惡相念¶
曰。我為容情懷怯憚。宜將歸舍隨意所¶
為。是時烏曇既見惡相。心生不悅作如是¶
念我具容華夫便醜陋。為人所笑。生亦何顏。¶
惡相遂便將還本處。於其中路道糧皆盡。至¶
一池邊為飢所逼。時有行人和[麩-夫+少]欲飲。烏曇¶
從乞彼便減與。惡相持將一邊自食。烏曇告¶
曰。宜分多少聊用充虛。惡相告曰。古仙有¶
制。女不飲[麩-夫+少]為斯不與。次於曠野忽逢遺肉。¶
惡相取食不與烏曇。告曰。此亦古仙不許女¶
食。烏曇念曰。我無福德。父母嫁我與此惡
<pb:KR6k0032_T_028-0344b>¶
人深生悔恨。次至烏曇跋羅樹。惡相上樹取¶
果而食。妻曰。可打共飡無宜獨食。遂墮¶
生果熟者自食。報云。可落熟者。告曰。若欲熟¶
者上樹自取。彼為飢故即便上樹摘果而食。¶
惡相見已便作是念。我無相分感得如斯輕¶
躁之婦。自上高樹摘果而食。又復我身未能¶
自濟。誰堪更養此無用妻。既生嫌賤便下取¶
棘園樹而去。于時中興王因出遊獵至彼¶
林邊。其女失夫情生苦惱大叫悲哭。王聞其¶
聲。王便命曰。此既空林誰為啼哭。尋聲遂¶
至烏曇女邊。觀彼容儀疑是天女或是諸神。¶
問言。神仙何故來至於斯。女以頌答。¶

#+BEGIN_VERSE
「　大王今當知
　我非是天女¶
　亦非諸神類
　無夫受苦辛
#+END_VERSE
」¶

時王使人扶令下樹。歡懷莫逆宛若平生。遂¶
與同車將入宮內。是時惡相隨路而行起悔¶
恨心。我為非法如何曠野獨棄少妻。可覆取¶
之相隨歸舍。至彼樹下不見烏曇。餘人告言。¶
國王將去。與之同乘共入宮中。惡相聞之倍¶
生憂慼。詣王門所無由得進。見運軌人即¶
便隨入。望見其婦與王歡戲。自念何緣暫得¶
交語。即託餘事高聲說頌。告曰。¶

#+BEGIN_VERSE
「　汝在金床上
　花靨自莊嚴¶
　不共我歡娛
　巧匠持刀斧
#+END_VERSE
」¶

女聞報曰。¶

#+BEGIN_VERSE
「　飢渴至池邊
　從君覓[麩-夫+少]飲¶
　報言女不合
　長恨可鳴鼙¶
　同行經曠野
　噉肉不相分¶
　念此至形枯
　舞時須著節
<pb:KR6k0032_T_028-0344c>¶
　自上烏曇樹
　熟果不相思¶
　憶此身心悴
　兩嬭向前垂
#+END_VERSE
」¶

惡相報曰。¶

#+BEGIN_VERSE
「　汝不憶念我
　碩學多才智¶
　為人事少虧
　棄我長離別¶
　登山自墜死
　服毒取身亡¶
　殺罪汝身當
　巧兒牢把鑿
#+END_VERSE
」¶

女人報曰。¶

#+BEGIN_VERSE
「　任意山頭死
　隨情食毒亡¶
　我愛汝見輕
　奈何應打鼓
#+END_VERSE
」¶

(此中諸頌第四句皆是當時取日前事而為詞句意欲迷人更無別義)。¶

時彼二人意託餘言共相對答。王便問曰。夫¶
人言義何所談乎。我聞不解可為申述。烏曇¶
即便向王具說。此是我夫父母嫁與。有大智¶
慧洞解四明。今為相求來至於此。王曰。汝可¶
默然無勞共語。又汝今日意欲如何。更與彼¶
人存昔愛耶。答曰。寧有斯事。自當令彼於¶
我生嫌。然此婆羅門多解呪術。不應造次苦¶
責其人。王即以緣報大藥知。大藥曰願王勿¶
憂。我令彼女於王愛重。其婆羅門身形鄙劣。¶
夫人光彩超群不敢親附。是時大藥報婆羅¶
門曰。仁來宮內欲何所求。答曰。我婦大王將¶
入宮內。問曰。識汝婦不。答曰。我識。大藥曰。¶
宮女五百皆喚來前。若是汝妻即當牽取。如¶
其謬悞刀斬汝頭。彼言。隨教。王勅宮人並皆¶
莊飾來至我所。即皆總集如帝釋宮五百婇¶
女。隨從烏曇皆詣王所。大藥遂報婆羅門曰。¶
識汝妻不。惡相既見非常嚴飾。猶如龍蛇¶
被呪所禁一無言說。又如赫日不敢目視。時
<pb:KR6k0032_T_028-0345a>¶
婆羅門遙望而住。諸女皆過。有一從婢。形如¶
餓鬼。在後而行。惡相捉之云是我婦。大藥¶
曰。若是汝婦隨意將行。即便持取。而說頌曰。¶

#+BEGIN_VERSE
「　上人還愛上
　中人自愛中¶
　我是餓鬼形
　還怜汝餓鬼¶
　棄此天宮處
　相隨向鬼家¶
　色類正相當
　求餘不可得
#+END_VERSE
」¶

復於異時大藥因有少過。王意不平遂不與¶
語。王與宮女向苑園中竟日遊戲。是時夫人¶
脫頸真珠瓔珞價直百千兩金。掛樹枝上忘¶
而不取。日暮言歸睡至中宵然後方憶。時彼¶
真珠獼猴見之持上高樹。王令使去急可取¶
珠。使去不獲。時有乞兒。拾殘食已將欲出園。¶
使者遂執更無人入還我珠瓔。答曰。我是乞¶
人。不見瓔珞。即便打拷將付禁官。乞者自¶
念。我今應設方便。若更住此被餓而亡。告使¶
者曰。我得珠瓔。持與某甲長者之子。使者即¶
便收長者子。同一木枋而械其足。時長者子¶
每至食時多持上味。乞人從覓。子乃吒曰。¶
汝為此故引我將來不能與汝。子既食罷欲¶
去旋迴。答曰。我時未至不能共去。彼便愛語¶
告曰。可共我行令汝安樂。報曰。可為要誓當¶
隨汝言。彼既設誓遂共旋行。子報家人曰。¶
明日已後常將兩人食來。乞人因此情生歡¶
樂。作如是念。我於昔時。遍行城郭尚不能得¶
麁食充軀。今餐美味更何所少。然我不能獨¶
身而臥。即引城中第一倡女。此亦共我分瓔¶
珞珠。女既至已同處禁身。便與交歡得意而¶
住乞人念曰。設禁我身。滿十二年亦未求出。
<pb:KR6k0032_T_028-0345b>¶
然於五欲尚未圓滿。美妙音聲終須悅耳。復¶
引樂人共取瓔珞。彼雖稱枉不免禁身。音樂¶
隨情更無所乏。如是遷延遂經多月。諸人勞¶
倦共告乞人曰。汝放我等令汝安樂。乞人自¶
念。斯等既出豈復相憂。如我思忖。自非大¶
藥計策鑒明。能令我身免斯幽獄。即引大藥¶
之子亦共分珠。其子既禁。大藥便念我子被¶
幽寧容閑住。即入白王。我雖有愆子無過咎。¶
因何我子輒復禁身。王曰。百千兩金真珠瓔¶
珞乞人將去於外共分。具說所由以告大藥。¶
即白王曰。願不須憂。此妙頸珠無人將去。¶
以臣之計必望求得。其所繫人請皆放出。王¶
令釋放。大藥入園檢失珠處。仰觀高樹見有¶
獼猴。念彼珠瓔是此將去。然須方便始可得¶
之。即白王曰。還可如前宮人並出。頸下瓔珞¶
咸悉莊嚴。獼猴遙見取珠掛頸。大藥曰。宮¶
人起舞。猴見亦舞。大藥曰。可並低頭。猴亦¶
低頭。珠便墮地王見大喜。嗟其奇智捨罪策¶
功重增封祿。時彼六臣因聚一處。共為議曰。¶
我等昔時王俱愛重。分彊畫野並得安居。今¶
日由斯貧賤下俚。數呈薄伎遂得當途。致¶
令我等喪亡祿位。侵城奪邑知欲如何。一臣¶
告曰。我等六人共為盟要。所有言契誓不相¶
負。同心戮力杜絕怨讎。大藥及王於我無¶
恨。可令祿位還復如先。如是議已。明日六臣¶
共詣園所。大藥既見六臣一處同聚必有非¶
常之議。便告具相鸚鵡曰。汝往園中觀彼聚¶
集。作何籌議還來報我。鸚鵡即去隱影林中¶
聽彼言說。時彼六臣既至園中。各以男女共
<pb:KR6k0032_T_028-0345c>¶
為婚對。作如是語。既為親密無復猜疑。謀¶
計之事勿令外洩以實相告。一云我先曾食¶
王家孔雀。一云我與內人交通。餘並各述己¶
情共為謀事。如是六人更相告語。便共同盤¶
一處而食。鸚鵡聞已告大藥知。大藥入內具¶
白王曰。王之大臣如是忠素。伏惟思察事欲¶
如何。王具問知悉皆是實。即便擯斥驅逐邊¶
方。佛告諸苾芻。汝等勿生異念。往時大藥者¶
即我身是。中興王者舍利子是。彼六大臣者¶
即六師是。我於昔日擯彼六臣。今為三界最¶
尊現大神通。還驅六師外道。汝等苾芻於善¶
知識應當親近。然由智識聰敏通明一切。內¶
外典籍終能成就如是盛德汝當修學。¶
《根本說一切有部毘奈耶雜事》卷第二十八¶

